<div class="row justify-content-center apply-bg-color2">
    <div class="container-fluid m-4 p-4 text-center rounded">
        <br/><br/>
        <h2>Tot ce trebuie sa stii!</h2>
        <br/>
        <p>
            <strong>AMESTEC</strong> , este despre spontaneitate, prietenie, muzică bună dar mai ales timp de calitate.
            Conceptul a pornit în
            anul 2014, la inițiativa unui grup de prieteni, colegi de facultate, urmat de o serie de petreceri cu acest
            nume, organizate în cadru restrâns. Opt ani mai târziu vrem să ne facem auziți și să împărtășim și altora
            experiențele unui AMESTEC.
        </p>
        <p>
            În perioada <strong>26-28 august 2022</strong> ne “amestecăm” dar de această dată la scară mult mai mare.
            <strong>Comuna Fundu Moldovei,sat Deluț</strong> va fi gazda acestui eveniment cu muzică, oameni, gusturi, 
            tradiții, într-o zonă absolut minunată din inima Bucovinei.
        </p>
        <p>
            AMESTEC are ca scop, mai presus de orice, promovarea zonei dar și susținerea producătorilor, artiștilor, locali
            prin îmbinarea acestora în cadrul evenimentului. De la muzica electronică până la acorduri de instrumente live,
            de la activități de relaxare la momente interactive, toate susținute cu bucate alese gata să-ți încânte papilele
            gustative și să-ți ofere enegia necesara petrecerii unui weekend memorabil in frumoasa Bucovina.
        </p>
        <p>
            Munții și codrul ne vor fi paznici și luna va veghea asupra noastra timp de două nopți albe, exact ca-n
            studenție! Iarba așteaptă să fie călcată în picioare și pământul să fie bătătorit pe ritmul muzicii ca
            odinioară. Iar pentru a avea cadrul perfect norii vor putea fi atinși doar de cei care stau cu “mâinile-n aer”
            până dimineață.
        </p>
        <p>
            Nu suntem egoiști și de aceea te invităm să petreci alături de noi cu mâncare la ceaun, DJ, baloți de fân și ce
            mai găsim prin ogradă, ca să ai probabil cele mai tari experiențe de povestit la bere cu prietenii.
            Acestea fiind spuse … <strong>AMESTECă-te alături de noi!</strong>
        </p>
    </div>
</div>
